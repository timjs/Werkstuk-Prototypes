\chapter{Semantisch model}

\section{Bindingen}\label{sec:bindingen}

Aan de basis van ons model ligt het concept van een \emph{binding}. Een binding is een toekenning van een \emph{waarde} aan een variabele (een element uit de syntactische verzameling \Id). Bindingen zijn bijvoorbeeld van belang om gedefinieerde variabelen binnen een bereik vast te leggen of attributen van een bepaald object. Een \emph{groep bindingen} is een eindige functie $b : \Id \to (\VV \cup \{\nil\})$. We gebruiken de ``speciale waarde'' $\nil$ om aan te geven dat een variabele wel gedefinieerd is, maar nog geen concrete waarde toegekend heeft gekregen. De verzameling van alle groepen van bindingen definiëren we als
\begin{equation*}
  \BB \DEF (\VV \cup \{\nil\})^\Id
\end{equation*}
We komen in §\ref{sec:waarden} terug op wat de waarden $\VV$ precies zijn. Voor nu is het voldoende om te weten dat in ieder geval de gehele getallen $\ZZ$ deel uitmaken van $\VV$.

Bindingen komen veelvuldig terug in ons model. In bereiken worden \emph{variabelen} gedeclareerd en aan waarden gekoppeld. Bij objecten zijn het de \emph{attributen} die waarden krijgen toegekend. Bij het uitbreiden van bindinggroepen gebruiken we de notatie zoals gedefinieerd in §\ref{sec:uitbreiden}.

%TODO: Misschien "Waardes en data" naar voren halen? Eventueel functies en/of geheugen ook...

\section{Bereik en omliggend bereiken}
\label{sec:bereiken}

In sectie \ref{sec:voorbeelden} is informeel gebleken dat bereiken conceptueel goed te zien zijn als een boomstructuur. Stel dat we een variabele \id{x} in een zeker bereik $s$ willen evalueren tot een waarde. Dan zoeken we \id{x} eerst op in de bindingen groep $b_s$, behorende bij bereik $s$ met $b_s(x)$.
Vervolgens moet er gevalsonderscheiding worden gedaan voor de volgende situaties:

\begin{enumerate}
  \item \id{x} is gedefinieerd in $b_s$, dus gebruiken we de gevonden waarde.
  \item \id{x} is niet gedefinieerd in $b_s$, dus moeten we \id{x} opzoeken in het omliggend bereik.
\end{enumerate}

Hieruit blijkt dat we voor een willekeurig bereik niet alleen zijn eigen bindingen moeten bijhouden, maar ook een verwijzing naar zijn \emph{omliggend bereik}. Een bereik $s$ definiëren we daarom als een paar $(b, \pi)$, met $b$ de bindingen groep en $\pi$ een \emph{verwijzing} naar het omliggend bereik (ook wel \emph{parent}).

We moeten benadrukken dat $\pi$ een \emph{verwijzing} is, en niet een \emph{kopie} van de bindingen groep van de omliggend bereik. Stel dat we het programma in code fragment~\ref{exa:lexical} uitvoeren. Op het moment dat we $f()$ aanroepen in regel~\ref{exa:lexical:eerste} willen we dat $x$ daarna evalueert naar de waarde $2$. Evenzo moet $x$ na regel~\ref{exa:lexical:tweede} evalueren naar de waarde $4$. Het bereik $s_f$ van functie $f$ heeft een eigen binding $b_f$ die gedurende de executie van het programma leeg is, $x$ is namelijk niet gedeclareerd als een $\LOCAL$ variabele. Het omliggend bereik $\pi_f$ van functie $f$ verwijst naar bereik $s$. Hierin is $x$ wel $\LOCAL$ gedefinieerd, zodat de variabele uiteindelijk gevonden wordt.

\begin{NoBreak}
  \newCodeFragment[exa:lexical][Lexicaal bereik: opslaan en terugvinden van variabelen]
  \codeFragmentCaption
  \codeLines{
    \codeLine{\LOCAL \id{x}}[Omliggend bereik $s=(b_s,\pi_s)$.]
    \codeLine{\id{x} = 1}
    \codeLine{\LOCAL \id{f}}
    \codeLine[exa:lexical:def]{\id{f} = \FUN()}[Introductie nieuw bereik $s_f=(b_f,\pi_f)$]
    \codeLine{\IN \id{x} = 2 \times \id{x}}
    \codeLine{}[Einde nieuw bereik]
    \codeLine[exa:lexical:eerste]{\id{f}()}[$\id{x} = 2$]
    \codeLine[exa:lexical:tweede]{\id{f}()}[$\id{x} = 4$]
  }
\end{NoBreak}

Stel nu dat we geen verwijzing in het bereik opslaan, maar een kopie van de omliggende bindingen. Op het moment dat we $f$ definiëren in regel~\ref{exa:lexical:def} is bereik $s_f$ een paar $(b_f, \pi_f)$ met $b_f, \pi_f \in \BB$. Net als hierboven zijn de eigen bindingen $b_f$ leeg. De binding $\pi_f$ bevat een functie onder naam \id{f} en de waarde $1$ onder naam \id{x}. Wanneer we \id{x} aanpassen door de aanroep in regel~\ref{exa:lexical:eerste} wordt dit doorgevoerd in de binding $p_f$ maar, omdat dit een kopie is, niet in de binding $b_s$ van de omliggend bereik $s$. We moeten dus wel een verwijzing opslaan willen we het gevraagde gedrag krijgen. Daarnaast wordt het met kopieën erg lastig om een boomstructuur te creëren zodat we een variabele nog hogerop kunnen opzoeken.

Een bereik $s$ is dus een element uit de verzameling
%
\begin{equation*}
  \SS \DEF \BB \times (\II \cup \{\nil\}).
\end{equation*}
%
Hierbij zijn $\BB$ de bindinggroepen zoals besproken in §\ref{sec:bindingen}. $\II$ is de verzameling lijst-indices, zie §\ref{sec:lijsten}. Zo'n index is de wiskundige verwezenlijking van een \emph{referentie}, waarvan het gebruik zoals eerder beschreven essentiëel is. In §\ref{sec:locaties} wordt behandeld hoe bereiken en objecten met behulp van lijsten het geheugen vormen.

We moeten er rekening mee houden dat er een soort “ultiem” omliggend bereik is. Een stuk code is namelijk eindig, en wanneer het uitgevoerd wordt is er sprake van een buitenste bereik. Het kan dus zijn dat een bereik geen parent heeft. Voor dat geval gebruiken we het unieke element $\nil$. De beoogde interpretatie van een bereik van de vorm $(b, \nil)$ is dan dat het geen omliggend bereik heeft, en dus het buitenste bereik van de code in executie.

\section{Objecten en prototype overerving}
\label{sec:sem-objecten}

In §\ref{sec:taal-prototypen} hebben we een beeld gekregen van prototype overerving. Net als bereik en omliggend bereik, worden objecten en hun prototypen het best gemodelleerd met een boomstructuur. Geheel in lijn met bereiken is een object een paar met daarin zijn eigen bindingen $b$ en een verwijzing naar zijn prototype $\pi$. Natuurlijk kan een object ook géén prototype hebben. Dit geven we weer aan met $\nil$. Een object $o$ is dus een element uit
%
\begin{equation*}
  \OO \DEF \BB \times (\II \cup \{\nil\}).
\end{equation*}

\section{Functies}
\label{sec:functies}

Van een functie moeten een aantal dingen bekend zijn:
\begin{description}
  \item[Code] De code (ook wel \emph{body}) van de functie is natuurlijk simpelweg een \Stm.
  %
  \item[Parameters] De parameters van een functie worden gerepresenteerd door een lijst elementen uit \Id. In het programma zelf worden de argumenten nog gerepresenteerd door een element uit \MaybeIds. We definiëren daarom de triviale functie $\textsc{Ids} : \MaybeIds \to \Id_{\langle\rangle}$ op de volgende manier:
  \begin{align*}
    \textsc{Ids}(\varepsilon) &= \<\> \\
    \textsc{Ids}(i) &= \< i \> \\
    \textsc{Ids}(i^+, i) &= \textsc{Ids}(i^+) : i
  \end{align*}
  Hierbij is $i^+$ een meta-variabele voor een element uit de syntactische verzameling \Ids.
  %
  \item[Return variabele] Mogelijkerwijs geeft de functie ook een resultaat terug. In onze taal gebeurt dit door bij definitie van de functie aan te geven van welke variabele, die gevonden moet kunnen worden in het gemaakt bereik, de waarde terug gegeven moet worden. Dit wordt gerepresenteerd door een element uit $(\Id \cup \{\nil\})$, waarbij $\nil$ de betekenis draagt dat er geen sprake is van een resultaat. De functie heeft dan nog wel betekenis, omdat het zij-effecten kan voortbrengen.
  %
  \item[Bereik van definitie] Het is belangrijk om van een functie zijn bereik van definitie te weten. Dit is het kern-idee van lexicaal bereik. Het kan zijn dat een zekere functie $f$ op een zekere lexicale plek in het programma is gedefinieerd, en vervolgens door toedoen van het programma in een andere context wordt uitgevoerd. Belangrijk is dat het lexicale bereik van de originele definitie nog bekend is, om vrije variabelen in de code van de functie op te kunnen zoeken in juiste omliggende bereiken. Dit bereik wordt gerepresenteerd door de locatie van het bereik, een element uit \II.
\end{description}

Een functie is daarom simpelweg een viertupel met bovenstaande informatie. De verzameling functies is gedefinieerd als:
\begin{equation*}
  \FF \DEF \Stm \times \Id_{\langle\rangle} \times (\Id \cup \{\nil\}) \times \II
\end{equation*}

\section{Waarden en data}
\label{sec:waarden}

In voorgaande paragrafen spraken we over waarden $\VV$ en locaties. We hebben de exacte definities hiervan in het midden gelaten. Wat wel duidelijk is, is dat een waarde $v \in \VV$ iets is wat we toekennen aan een \Id\ met behulp van een binding.

In §\ref{subsec:taal-types} is uitgelegd hoe de taal met verschillende typen data omgaat. In onze taal komen namelijk drie typen \emph{data} voor: getallen, functies en objecten. Er is echter een verschil in de manier waarop wij ze behandelen in het semantisch model. Dit verschil in aanpak komt terug in de meeste object-geörienteerde talen \citep{java,csharp}.
Zo maken wij ook onderscheid tussen twee soorten data: primitieve waarden en objecten. Primitieve waarden vatten we op als de “atomen” waaruit programma's en objecten worden opgebouwd. Denk aan getallen of woorden.

\begin{NoBreak}
  \newCodeFragment[exa:prititive-values-numbers][Toekenning van primitieve waarden: Getallen]
  \codeFragmentCaption
  \codeLines{
    \codeLine{\LOCAL \id{x}}
    \codeLine{\id{x} = 5}[de primitieve waarde “5” wordt aan variabele \id{x} toegekend]
    \codeLine{}
    \codeLine{\LOCAL \id{y}}
    \codeLine{\id{y} = \id{x}}[nu bevat ook \id{y} de primitieve waarde “5”]
    \codeLine{}
    \codeLine{\id{x} = 6}[\id{x} bevat “6”, maar \id{y} bevat nog steeds “5”]
  }
\end{NoBreak}

In onze taal zijn ook functies primitieve waarden. Zoals in §\ref{sec:functies} wordt beschreven, beschouwen we een functie als een “atomair” element waarvan de parameters, mogelijkerwijs een teruggeef variabele, code en bereik van definitie bekend zijn. Ondanks dat dit een hoop informatie is, is het slechts een bouwsteen van complexere structuren. Het volgende voorbeeld illustreert deze gedachte:

\begin{NoBreak}
  \newCodeFragment[exa:prititive-values-functions][Toekenning van primitieve waarden: Functies]
  \codeFragmentCaption
  \codeLines{
    \codeLine{\LOCAL \id{x}}
    \codeLine{\id{x} = \FUN (\;) \{ \SKIP \}}
    \codeLine{}
    \codeLine{\LOCAL \id{y}}
    \codeLine{\id{y} = \id{x}}
    \codeLine{}
    \codeLine{\id{x} = \FUN(\id{z}) \{ \id{z} = 5 \}}[\id{x} bevat de nieuwe functie met één argument,]
    \codeLine{}[maar \id{y} bevat nog steeds de oude $\SKIP$-functie]
  }
\end{NoBreak}

Objecten worden anders behandeld. Het idee van een object is dat dit een zekere “entiteit” voorstelt. Deze entiteit kan een nabootsing zijn van een objecten uit de reële wereld, maar kan ook iets abstracts zijn. Net als objecten uit de reële wereld, kan een object in een programma veranderen in de loop der tijd maar nog wel “hetzelfde ding zijn als tevoren”. Het volgende code fragment illustreert dit idee:

\begin{NoBreak}
  \newCodeFragment[exa:prititive-values-objects][Toekenning van primitieve waarden: Objecten]
  \codeFragmentCaption
  \codeLines{
    \codeLine{\LOCAL \id{x}}
    \codeLine{\id{x} \OBJECT}
    \codeLine{\id{x}.\id{n} = 5}
    \codeLine{}
    \codeLine{\LOCAL \id{y}}
    \codeLine{\id{y} = \id{x}}[\id{y} “verwijst” nu naar hetzelfde object als \id{x}]
    \codeLine{}
    \codeLine{\id{x}.\id{n} = 6}[omdat \id{x} en \id{y} naar hetzelfde object verwijzen: $\id{y}.\id{n} = 6$]
  }
\end{NoBreak}

In zekere zin zijn \id{x} en \id{y} immaterieel, omdat ze op deze manier “vervangbaar” zijn. Dit in tegenstelling to \id{n}. Het zijn dan ook verschillende dingen: \id{x} en \id{y} zijn variabelen; \id{n} is een attribuut van een zeker object waar zowel \id{x} en \id{y} naar verwijzen.
Het verwijzen van een variabele naar een object wordt in onze semantiek bewerkstelligd door het object ergens op te slaan, en de locatie ervan als waarde aan de variabele toe te kennen.

Om samen te vatten:
\begin{description}
  \item[Data] De wereld van data waar een programma mee om gaat bevat getallen, functies en objecten.
  \item[Waarden] Een waarde is wat er in ons semantisch model aan een variabele wordt toegekend, dit met behulp van een binding. Primitieve waarden (getallen, functies) zijn zelf waarden. Om in een programma over objecten te spreken, wordt de locatie van een object ook als waarde beschouwd. Wanneer een variabele nog geen waarde toegekend heeft gekregen, bevat het nog geen waarde: $\nil$.
\end{description}

De definitie van de verzameling van alle waarden (locaties van objecten, getallen en functies) is dus als volgt:

\begin{equation*}
  \VV \DEF \II \cup \ZZ \cup \FF
\end{equation*}

\section{Geheugen}
\label{sec:locaties}

Uit de redenaties over referenties volgt dat we op een bepaalde manier objecten moeten kunnen opslaan aan de hand van deze referenties. De waarden van referenties zelf zijn niet belang, enkel hun uniciteit. We definiëren daarom het \emph{geheugen voor objecten} $\mo$ simpelweg als een lijst objecten, waarbij de indices als referenties dienen. Ook moet een geheugen van bereiken $\ms$ worden bijgehouden. De verzamelingen van deze twee typen geheugens zijn dus:
%
\begin{align*}
  \MMo &\DEF \OO_{\langle\rangle} &
  \MMs &\DEF \SS_{\langle\rangle}
\end{align*}

\section{Hulpfuncties}
\label{sec:hulpfuncties}

We introduceren nu een aantal hulpfuncties om de logica van bepaalde delen van het semantische model te omvatten en te beschrijven.
Zoals eerder beschreven, moet de definitie van een variabele eerst gezocht worden in het huidige bereik, en daarna in omliggende bereiken. Deze procedure manifesteert zich in de hulpfunctie $\Finds : \MMs \times \II \times \Id \to \II$, die we als volgt definiëren:
%
\begin{equation*}
  \Finds(\ms, \sigma, i) = \begin{cases}
    \sigma & \textbf{als } b_{\ms(\sigma)} \downarrow i \\
    \bot & \textbf{als } \pi_{\ms(\sigma)} = \nil \\
    \Finds(\ms, \pi_{\ms(\sigma)}, i) & \textbf{anders}
  \end{cases}
\end{equation*}
%
Voor het doorzoeken van de prototype hiërarchie naar een attribuut hebben we een hulpfunctie $\Findp : \MMo \times \II \times \Id \to \II$, die identiek is aan $\Finds$, behalve dat deze werkt met de relevante object-gerelateerde verzamelingen.
%
\begin{equation*}
  \Findp(\mo, \omega, i) = \begin{cases}
    \omega & \textbf{als } b_{\mo(\omega)} \downarrow i \\
    \bot & \textbf{als } \pi_{\mo(\omega)} = \nil \\
    \Findp(\mo, \pi_{\mo(\omega)}, i) & \textbf{anders}
  \end{cases}
\end{equation*}
%
Er is ook een hulpfunctie nodig om een pad te doorlopen. De hulpfunctie $\Trav : \MMo \times \II \times \Path \to \II \times \Id$ levert de locatie van het laatste object op en de laatste \Id\ van het pad (wat mogelijk naar niet noodzakelijk een attribuut is van dat laatste object), gegeven het objectgeheugen, een locatie voor het “begin” object, en een pad.
%
\begin{equation*}
  \Trav(\mo, \omega, p) = \begin{cases}
    (\omega, p) & \textbf{als } p \in \Id \\
    \Trav(\mo, \omega', p') & \textbf{als } p = i.p' \textbf{ en } \Findp(\mo, \omega, i) = \omega' \in \II \\%TODO: We maken geen onderscheid meer tussen indices voor objecten en indices voor bereiken, denk dat deze \in\II weg kan.
    \bot & \textbf{anders}
  \end{cases}
\end{equation*}
%

% vim: syn=latex spell spl=nl cole=1
